# Hayvan Barınağı Uygulaması 
 
Bu projeyi bitirme projem olarak 2022-2023 Sonbahar eğitim öğretim yılında tamamladım. 

### Amaç 
Bu uygulamanın temel amacı barınakların kontrolünü kolaylaştırmaktır. Çünkü yöneticiler barınakların düzenli ziyaretleri ve takibi için zaman ayıramayabilir. Bu sorunun çözümü için akla ilk gelen şey bu kontrolün uzaktan sağlanıp sağlanamayacağıdır. Barınakların durumlarının bilgisayar ya da telefon üzerinden rahatlıkla görüntülenebileceği bir sistem olursa hem yöneticiler hem de hayvanseverler barınağın ve barınaktaki hayvanların durumunu barınağa gitmelerine gerek kalmadan inceleyebilirler.

### Özet 
Bu projenin çıkış noktası, son dönemde gündem olan hayvan barınaklarındaki denetim eksikliğidir. Bu uygulama tasarlanırken sığınakların kontrolünde gerekli olabilecek tüm bilgilere yer verilmeye çalışılmıştır. Barınaktaki kedi ve köpeklerin hastalık geçmişi, aşı geçmişi ve testleri gibi bilgilerin yanı sıra barınağın aşı, test ve mama stok bilgilerinin görüntülendiği bir sistem oluşturulmuştur. Bu bilgileri sadece görüntüleme yetkisine sahip genel kullanıcıların ve tüm CRUD işlemlerini gerçekleştirme yetkisine sahip yöneticilerin, barınakların kontrolünde aktif rol alması amaçlanmaktadır. Ayrıca barınak sahipleri tarafından da kullanılabilen bu uygulama onlar için bir stok kontrol uygulaması görevi de görmektedir.

### Özellikler 
1) Barınakların aşı, test ve mama stokları kullanıcılar tarafından görüntülenebilir. 
2) Barınaklardaki hayvanların (kedi ve köpek) sağlık bilgileri görüntülenebilir. Sağlık bilgileri; hayvanın hastalık geçmişini, aşı geçmişini ve test geçmişini içerir. 
3) Kullanıcılar istedikleri barınağa aşı, test veya mama bağışında bulunabilirler. Barınakların stoklarını görüntüleyebildikleri için nerede ne eksik varsa gözlemleyebilirler ve bağış yapacakları yeri ona göre seçebilirler. 
4) Barınaklardaki hayvanlar favorilere eklenebilir ve böylelikle sağlık durumundan endişe duyulan bir hayvanın her seferinde binlerce hayvan arasından bulunması yerine favoriler kısmından kolaylıkla takip edilebilmesi sağlanmış olur.
